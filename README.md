<h1 div dir="rtl"> تاریخچه پیدایش: </div> </h1>
<p div dir="rtl"> با اعلان فراگیری ویروس Covid-19 در اسفند ۱۳۹۸ در ایران و شروع قرنطینه، روزهای زیادی را مجبور بودیم در خانه بگذرانیم. در این دوره بازی های رومیزی و کارت بازی قسمت زیادی از سرگرمی های ما را تشکیل می‌داد.
بازی هایی همچون حکم، شلم ساختاری جدی دارند و در طولانی مدت باعث می‌شد بیشتر حوصله سر بر باشند، بازی هایی همچون هفت‌خبیس نیز با تعداد بالای بازیگر در یکی دو دست جذاب به نظر می‌رسد اما خیلی زود جذابیت خودش را از دست می‌دهد. </div> </p>
<p div dir="rtl"> 
در این برهه حساس بازی متولد شد که بسی جذاب بود.
این بازی ترکیبی از هفت خبیث و بلوف بود، قبل از اینکه این بازی جذاب رو توضیح دهیم کمی از نحوه بازی هفت خبیث و بلوف بگیم. </div> </p>
<h1 div dir="rtl"> هفت خبیث: </div> </h1>
<p div dir="rtl"> بازی هفت خبیث یا هفت کثیف که معادل انگلیسی آن اونو است، با کارت انجام می شود و در سراسر جهان طرفداران خاص خود را دارد. </div> </p>
<h2 div dir="rtl"> چگونگی انجام بازی هفت خبیث </div> </h2>
<p div dir="rtl"> این بازی معمولاً در جمع هایی که تعداد آنها بیشتر از دو نفر است انجام می شود. این بازی با پنجاه و دو کارت شروع شده و اگر تعداد بازیکنان بیشتر از پنج نفر باشد باید از دو دسته کارت استفاده شود. (هر چند استفاده از دو دسته کارت برای تعداد کمتر از ۵ نفر جذاب خواهد بود) </div> </p>
<p div dir="rtl"> برای شروع بازی هفت خبیث به هر نفر هفت کارت داده می شود. کارت های باقی مانده در وسط زمین بازی و به پشت گذاشته می شود. یک کارت را انتخاب کرده و به عنوان کارت مبدا و شروع بازی روی زمین در کنار دسته کارت های دیگر روی زمین قرار می دهیم. بازی به این صورت شروع می شود که نفر اول باید کارتی متناسب با کارتی که روی زمین گذاشته شده انتخاب کند و روی زمین بیندازد. در صورتی که خال مشابه را در دست خود نداشته باشد باید از روی زمین یک کارت جریمه بردارد. </div> </p>
<p div dir="rtl"> بازی هفت خبیث تا جایی ادامه می یابد که یک نفر از اعضا بتواند تمام کارت های خود را روی زمین بگذارد و کارتی در دست نداشته باشد. ( البته ما اینجوری بازی می‌کردیم که بازی تا آخرین نفر ادامه پیدا می‌کند و کسی که آخر می‌شود برای بقیه پیتزا می‌گیرد. پرانتز باز میتونه چیزهای دیگه هم بگیره پرانتز بسته) </div> </p>
<h2 div dir="rtl"> برخی از قوانین بازی هفت خبیث: </div> </h2>
<p div dir="rtl"> اگر بازیکنی عدد ده را بگذارد، به این معنا است که جهت حرکت بازی باید برعکس شود. </div> </p>
<p div dir="rtl"> با ظاهر شدن عدد 7، اگر بازیکن بعدی کارتی با شماره هفت از هر خال در دست داشته باشد،می گذارد اما در صورتی که کارتی با شماره هفت نداشته باشد، باید دو کارت را از روی زمین بردارد و در این صورت بازی برای نفر بعد به روال قبل ادامه می یابد. </div> </p>
<p div dir="rtl"> رو شدن عدد 2 در این بازی این مفهوم را دارد که یک نفر از بازیکنان باید به انتخاب بازیکنی که کارت شماره 2 را در دست دارد جریمه شود. </div> </p>
<p div dir="rtl"> برداشتن کارت شماره 8 از روی زمین به مفهوم جایزه است. در واقع فردی که کارت 8 را می گذارد می تواند یک کارت دیگر را نیز به انتخاب خود روی زمین بگذارد. البته توجه داشته باشید که کارت دومی که به عنوان جایزه روی زمین قرار می گیرد باید با کارت 8 هم خال باشد، اگر بازیکن موردنظر کارت هم خال شماره 8 را در دست خود نداشته باشد باید یک کارت را از روی زمین بردارد. 
 </div> </p>
<p div dir="rtl"> مشخص شدن کارت آس به این معنا است که نوبت نفر بعدی از دست رفته است و نفر بعد از او باید به بازی ادامه دهد.
 </div> </p>
<p div dir="rtl"> در صورتی که کارت سرباز رو شود، بازیکنی که این کارت را گذاشته می تواند در صورت تمایل حکم بازی را به دلخواه و سلیقه خود تغییر دهد. البته سرباز نمی تواند روی ۷ بازی شود! </div> </p>
<p div dir="rtl"> اگر بازیکنی فقط یک کارت در دست دارد باید با صدای بلند بگوید تک کارت، اگر این کار را انجام ندهد و دیگر بازیکنان متوجه خطای او شوند، در این صورت او جریمه می شود و باید یک کارت از روی زمین بردارد. </div> </p>
<p div dir="rtl"> در صورت انجام تخلفاتی مانند تاخیر در بازی، خارج از نوبت بازی کردن و… فرد توسط سایر بازیکنان جریمه می شود و باید یک کارت از روی زمین بردارد. </div> </p>
<p div dir="rtl"> اگر بازیکن اول کارت عدد هفت را روی زمین قرار دهد، بازی تا زمانی که فرد دیگری عدد هفت را بر روی دسته کارت ها قرار دهد، ادامه می یابد. اگر بازیکن دوم و سوم نیز عدد هفت را قرار دادند و بازیکن بعدی آن ها عدد هفت نداشت مشمول قانون سرکش می شود و باید 8 کارت جریمه شود. </div> </p>

<h1 div dir="rtl"> بلوف : </div> </h1>
<p div dir="rtl"> این بازی باید به صورت گروهی انجام شود. 2 الی 10 نفر می توانند این بازی را انجام دهند، البته هرچه تعداد شرکت کنندگان بیشتر باشد، هیجان بازی بیشتر خواهد بود. </div> </p>
<p div dir="rtl"> همه کارت ها باید به صورت یکسان در میان افراد پخش شود. فرد شروع کننده بازی باید هر تعداد کارتی را که می خواهد در وسط قرار دهد. ( ما از دو دسته کارت یا بیشتر استفاده می‌کردیم) </div> </p>
<h2 div dir="rtl"> نحوه انجام بازی: </div> </h2>
<p div dir="rtl"> بازیکنان می توانند هر تعداد کارتی را که می خواهند بر روی زمین قرار دهند، اما نکته مهم این بازی این است که هر بازیکن می تواند در مورد عنوان کارت هایی که بر روی زمین قرار داده است به بازیکنان دیگر دروغ بگوید. </div> </p>
<p div dir="rtl"> در این زمان بازیکنان دیگر می توانند بگویند که او بلوف زده است. اگر فرد واقعاً بلوف زده باشد و بازیکن درست گفته باشد، بازیکنی که بلوف زده است باید همه کارت های روی زمین را بردارد اما در صورتی که بلوف نزده باشد و فرد در این مورد اعتراض کند، همه کارت ها روی زمین نصیب او می شود. اگر کسی در این مورد اعتراض نکند، بازیکن بعدی با همان خال یک کارت یا چند کارت را به انتخاب خود بر روی زمین قرار می دهد. </div> </p>
<p div dir="rtl"> اگر یکی از بازیکنان اعلام کند که کارت هم خال در دست خود ندارد، نوبت به نفر بعدی می رسد. (ما از این کارها نمی‌کنیم، قطعا هر کارتی باشه چندتا ازش داریم) </div> </p>
<h2 div dir="rtl"> قوانین انجام بازی </div> </h2>
<p div dir="rtl">  اگر یکی از بازیکنان کارتی را بر روی زمین قرار دهد و یک نفر از بازیکنان دیگر بخواهد بلوف را بگیرد، باید پیش از اینکه نفر بعدی پاس کند یا کارتی بر روی زمین قرار دهد اقدام کند. </div> </p>
<p div dir="rtl"> جهت انجام این بازی خلاف گردش عقربه های ساعت است. </div> </p>
<p div dir="rtl"> اگر حدس میزنید که یک نفر در مورد کارت های خود بلوف زده و دروغ گفته است، سریع می گویید بلوف زده ای و ورق هایی که او در وسط بازی قرار داده است را چک می کنید. در صورتی که او واقعاً دروغ گفته باشد باید تمام کارت هایی را که تاکنون جمع شده است و در وسط قرار گرفته شده است را به عنوان جریمه بردارد. اگر حدس شما در مورد کارت ها اشتباه بود، شما باید به عنوان جریمه همه کارت ها را بردارید. </div> </p>
<p div dir="rtl"> لازم به ذکر است که خال آس در بازی بلوف شامل تمام اعداد 1 تا 10، شاه، سرباز و بیبی از هر خال می باشد. بنابراین اگر به طور مثال بازیکنی 4 کارت 10 و 2 کارت آس در دست داشته باشد می تواند 6 کارت را با عنوان 6 تا 10 لو بر روی زمین بگذارد. (من هیچوقت نفهمیدم چرا همچین کاری می‌کنن، توی این بازی میتونی هر چیزی که دستت هست رو به جای هر چیز دیگه‌ای قالب کنی) </div> </p>
<h2 div dir="rtl"> برنده بازی </div> </h2>
<p div dir="rtl"> در پایان کسی پیروز این میدان است که توانسته باشد زودتر از دیگر بازیکنان کارت هایش را تمام کند و بازیکنی که بیشترین تعداد کارت را در اختیار دارد، بازنده بازی است و با توافق و تمایل سایر بازیکنان دیگر می تواند مجازات شود. ( ما اینجوری بازی می‌کردیم که اولین کسی که از بازی می‌رفت بیرون حاکم می‌شد و آخرین کسی که از بازی خارج می‌شد محکوم، حاکم هر چیزی رو حکم می‌کرد محکوم مجبور به انجامش بود، بارها و بارها شاهد این موضوع بودیم که بعد از مشخص شدن حاکم سایر افراد کودتا کردند و تا ساعت ها بازی رو ادامه دادند و حاکم رو به کنج عزلت فرستادن) </div> </p>
<h1 div dir="rtl"> هفت بلوف : </div> </h1>
<p div dir="rtl"> این بازی گروهی ترکیبی است از نحوه‌ی بازی هفت خبیث و بلوف و ترکیبی از قوانین هر دو بازی تا جذابیت بیشتری رو فراهم کنه، در این بازی حداقل ۳ نفر و حداکثر ۱۰ نفر می‌توانند بازی کنند.  </div> </p>
<h2 div dir="rtl"> نحوه بازی: </div> </h2>
<p div dir="rtl"> در ابتدا می‌بایست برای بازی یک حاکم انتخاب کرد، حاکم خود نیز می‌تواند بازی کند یا اینکه صرفا نظارت بر بازی را بر عهده داشته باشد. در این بازی حداقل از دو دسته کارت استفاده می‌شود، استفاده از کارت های بیشتر هیچ مانعی ندارد و با افزایش تعداد افراد کاملا توصیه می‌شود. </div> </p>
<p div dir="rtl"> برای شروع بازی هفت بلوف به هر نفر هفت کارت داده می شود. کارت ها توسط کوچک ترین فرد جمع تقسیم خواهد شد. کارت های باقی مانده در وسط زمین بازی و به پشت گذاشته می شود. حاکم یک کارت به ازای هر بازیکن را برداشته و به پشت بر روی زمین می‌گذارد، سپس یک کارت را به عنوان کارت مبدا و شروع بازی اعلام می‌کند، این کارت می‌تواند به دلخواه حاکم باشد.  </div> </p>
<p div dir="rtl"> بازی به این صورت شروع می شود که نفر اول باید کارت‌های متناسب با کارتی که حاکم اعلام کرده انتخاب و به پشت بر روی زمین بیندازد. در صورتی که کارت مشابه را در دست خود نداشته باشد باید از روی زمین یک کارت جریمه بردارد یا اینکه بلوف بزند و کارت‌های دیگری را بر روی زمین بگذارد. </div> </p>
<p div dir="rtl"> نکته :‌در این بازی خال کارت ها اهمیت ندارد و تنها اعداد و عناوین مطرح می‌شوند. </div> </p>
<p div dir="rtl"> بازیکنان می توانند هر تعداد کارتی را که می خواهند بر روی زمین قرار دهند، اما نکته مهم این بازی این است که هر بازیکن می تواند در مورد عنوان کارت هایی که بر روی زمین قرار داده است به بازیکنان دیگر دروغ بگوید. </div> </p>
<p div dir="rtl"> در این زمان بازیکنان دیگر می توانند بگویند که او بلوف زده است. اگر فرد واقعاً بلوف زده باشد و بازیکن درست گفته باشد، بازیکنی که بلوف زده است باید به ازای هر بازیکن یک کارت و به ازای هر کارتی که بازی کرده است ۱ کارت به عنوان جریمه بردارد. اما در صورتی که بلوف نزده باشد شخصی که تهمت زده است جریمه ها را بر می‌دارد. صحت سنجی بر عهده حاکم است. اگر کسی در این مورد اعتراض نکند، بازیکن بعدی با همان خال یک کارت یا چند کارت را به انتخاب خود بر روی زمین قرار می دهد. </div> </p>
<p div dir="rtl"> در صورتی که بازیکنی کارت ۷ بازی کند، نفر بعد از آن می‌بایست کارت ۷ بازی کند و اگر کارت ۷ نداشته باشد باید به ازای هر کارت ۷ از روی زمین ۲ کارت بردارد. در صورتی که بازیکنی کارت ۷ بازی کند و بازیکن بعدی تهمت بزند که بلوف زده است، اگر فرد واقعا بلوف زده باشد به ازای هر بازیکن یک کارت و به ازای هر کارت ۷ که بلوف زده بود ۲ کارت از روی زمین بر می‌دارد، در صورتی که بلوف نزده باشد شخصی که تهمت زده است این جریمه را بر ‌می‌دارد. ( مثال: شخص ۳ کارت ۳ بازی می‌کند و بلوف می‌زند که ۳ کارت ۷ بازی کرده است، اگر بلوف مشخص شود می‌بایست به ازای هر بازیکن یک کارت و همینطور ۶ عدد کارت جریمه بردارد) </div> </p>
<h2 div dir="rtl"> قوانین بازی : </div> </h2>
<p div dir="rtl"> اگر بازیکنی عدد ده را بگذارد، به این معنا است که جهت حرکت بازی باید برعکس شود. </div> </p>
<p div dir="rtl"> با بازی شدن عدد 7، اگر بازیکن بعدی کارتی با شماره هفت از هر خال در دست داشته باشد ( قطعا می‌تواند بلوف بزند) ،می گذارد اما در صورتی که کارتی با شماره هفت نداشته باشد، باید به ازای هر کارت ۷ دو کارت را از روی زمین بردارد و در این صورت بازی برای نفر بعد به روال قبل ادامه می یابد. </div> </p>
<p div dir="rtl"> بازی شدن عدد 2 این مفهوم را دارد که به ازای هر کارت ۲ یک نفر از بازیکنان باید به انتخاب بازیکنی که کارت شماره 2 را بازی کرده جریمه شود. ( بازیکن می‌تواند یکی از کارت های خودش را به فرد مورد جریمه بدهد یا از اون بخواهد از کنار زمین کارتی را بردارد، در صورتی که شخص تک کارت باشد نمی‌تواند کارت خود را به عنوان جریمه به شخص دهد) </div> </p>
<p div dir="rtl"> بازی کردن کارت شماره 8 جایزه ای ندارد. </div> </p>
<p div dir="rtl"> بازی کردن کارت آس به این معنا است که نوبت نفر بعدی از دست رفته است و نفر بعد از او باید به بازی ادامه دهد. </div> </p>
<p div dir="rtl"> در صورتی که کارت سرباز بازی شود، بازیکنی که این کارت را گذاشته می تواند در صورت تمایل حکم بازی را به دلخواه و سلیقه خود تغییر دهد. البته سرباز نمی تواند روی ۷ بازی شود! </div> </p>

<p div dir="rtl"> اگر بازیکنی فقط یک کارت در دست دارد باید با صدای بلند بگوید تک کارت، اگر این کار را انجام ندهد و دیگر بازیکنان متوجه خطای او شوند، در این صورت او جریمه می شود و باید یک کارت از کنار زمین بردارد. </div> </p>
<p div dir="rtl"> در صورت انجام تخلفاتی مانند تاخیر در بازی، خارج از نوبت بازی کردن و… فرد توسط حاکم جریمه می شود و باید یک کارت از کنار زمین بردارد. </div> </p>
<p div dir="rtl"> اگر بازیکن اول کارت عدد هفت را روی زمین قرار دهد، بازی تا زمانی که فرد دیگری عدد هفت را بر روی دسته کارت ها قرار دهد، ادامه می یابد. اگر بازیکن دوم و سوم نیز عدد هفت را قرار دادند و بازیکن بعدی آن ها عدد هفت نداشت مشمول قانون سرکش می شود و باید 8 کارت جریمه شود. </div> </p>

